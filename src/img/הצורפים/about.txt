הצורפים- אודות
במשך מאות שנים, עסקו יהודים בכל רחבי הגולה בצורפות כלי כסף. בקהילות מספרד ועד פולין, מאיטליה ועד תימן, התפתחו סגנונות צורפות ייחודיים בכסף טהור. סודות הצורפות היו עוברים מאב לבנו במשך דורות רבים.

 

אך במאה האחרונה, עם המעבר העולמי לייצור מתועש, החלו אוצרות הידע העתיק הללו להיעלם. בעלי המלאכה הקשישים נפטרו, ולא היה מי שימשיך אותם. לכן חברת "הצורפים" שמה לה למטרה לחדש ימיה של אמנות זו כקדם. כל כלי "הצורפים" מיוצרים בעבודת יד, הדורשת מיומנות, סבלנות וכשרון של אומן. כאן משמרים ומחיים את הטכניקות המסורתיות של המלאכה היהודית העתיקה.

 

צורפות בכלי כסף מגלמת בתוכה אלפי שנות מסורת יהודית מפוארת. הכלים משמשים אותנו לטקסים שמגדירים את זהותנו, וקושרים אותנו בקשרי אהבה למשפחתנו. צורפות כלי כסף טהור היא מלאכה המחברת את החומר אל הרוח, את הכלי אל הקודש ואת הנצחיות של מתכת הכסף הטהורה אל הנצח של המסורת היהודית.

 

 



 

סיפורה של חברת הצורפים מתחיל בתחילת שנות ה-40 בצ'רנוביץ, רומניה. שלושה צורפים יהודים (יוסף מרדינגר, וילהלם קרנר ומיכאל שטיינמץ) מקימים יחד בית מלאכה קטן, אך מלחמת העולם השנייה טורפת את תכניותיהם. השלושה נמלטים מרומניה, כל אחד בדרך אחרת, ונפגשים שוב רק אחרי קום המדינה. בשנת 1952 הם מחדשים את שותפותם, והפעם בישראל. לסדנתם הם קוראים: “הצורפים".

 

אל הסדנה מצטרפים צורפים יהודים מכל קצוות הגולה, כל אחד מהם מומחה בתחומו, וביחד הם יוצרים יצירות כלי כסף חדשות, שהן שילוב של מזרח ומערב. תמיד בעבודת יד, תוך שימוש בטכניקות מסורתיות מורכבות שמצריכות מיומנות רבה. כמה מן הכלים שעוצבו באותה התקופה נחשבים עד היום למבוקשים ביותר בחברת "הצורפים".

 

עם השנים התפתחה חברת הצורפים, ובנו של יוסף מרדינגר, יעקב, לקח את המושכות. את עבודת הצורפות המורכבת למד גם הוא מאביו, עוד כילד, כמו אלפי יהודים לפניו. כיום עיצוביו של יעקב מרדינגר ושאר אומני "הצורפים" נמכרים בכל רחבי העולם, ומאות אומנים מומחים עובדים במפעל החברה. יצירות כסף טהור של "הצורפים" מעטרות את ביתם של שועי עולם, כגון ג'ורג' בוש, רונלד רייגן, ולדימיר פוטין והמלך חוסיין. כ-300 יצירות כסף חדשות, בעיצוב מקורי ובעבודת יד, מיוצרות כל שנה במפעל הצורפים, החל משלב ה"חלום”, המשך בשלב העיצוב וכלה בעבודת הצורפות בפועל.

 